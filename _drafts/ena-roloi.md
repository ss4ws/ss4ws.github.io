---
layout: post
title: “”
excerpt: 
date: 
modified: 2018-05-14
tags: [, , ]
comments: true
category: blog
---

Ακούω τους χτύπους ενός παλιού ρολογιού. 

Ένα ρολόι παλιό 
                σαν αυτά 
                            που έχουν συνήθως οι γιαγιάδες δίπλα τους, 
                            στο κομοδίνο.  

Ενώ το ρολόι μετράει 
    τα δευτερόλεπτα 
        εγώ φαντάζομαι τον εσωτερικό του μεταλλικό μηχανισμό.

Το έλασμα χαλαρώνει λίγο-λίγο με την ώρα
    μέχρι να έρθει η ώρα που θα χρειαστεί και πάλι 
        κούρδισμα.
 
Ακούω τους χτύπους ενός παλιού ρολογιού 
    να καλπάζουν στο χρόνο. 
        Τα δευτερόλεπτα σβήνουν 
            κάτω από τις οπλές των αλόγων σε ένα απόλυτα συγχρονισμένο ντρεσάζ.
 
Ακούω τους χτύπους ενός παλιού ρολογιού, 
    μόνο που δεν υπάρχει ρολόι.     

Ένας αέρας μόνο φυσάει και παρασέρνει τις ώρες. 
    Πέφτουν η μία πάνω στην άλλη, 
        όπως χτυπούν οι μπάλες του μπιλιάρδου. 
 
Ακούω τους χτύπους ενός παλιού ρολογιού 
    μόνο που οι δείκτες του δεν γυρνάνε. 
        Πάνε και καρφώνονται με μανία 
            πάνω στο καντράν και διαλύουν τις ώρες. 


Ακούω ένα ρολόι που δεν υπάρχει, 
    ακούω έναν αέρα που δεν βλέπω, 
        την αλυσίδα με το ταμπελάκι αναγνώρισης στο λαιμό μου 
        σε κάθε μου κίνηση. 


 
 
 

